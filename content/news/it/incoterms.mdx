---
title: "Incoterms 2020: facciamo un riassunto?"
author: "Greta"
date: "2025-11-07"
category: "Trasporti e logistica"
priority: "secondary"
image: "/img/news/incoterms/cover.webp"
intro: "Una guida pratica e divulgativa per capire davvero cosa sono gli Incoterms e come scegliere la condizione di resa corretta."
indice:
  - label: "Introduzione"
    id: "introduzione"
  - label: "Qualche dritta preliminare"
    id: "qualche"
  - label: "Condizioni più utilizzate: cosa deve fare il venditore?"
    id: "condizioni"
  - label: "Pro-tip pratico"
    id: "pro-tip"
  - label: "Conclusione"
    id: "conclusione"
---

<h2 id="introduzione"> Introduzione</h2>
Gli **Incoterms® 2020**, pubblicati dalla ICC, sono uno degli strumenti più importanti
per chi opera nel commercio internazionale.{" "}

Perché fre gli argomenti di maggiore interesse per gli operatori del settore ma soprattutto per tutte quelle Aziende che si avventurano nel commercio internazionale figurano sicuramente le condizioni di vendita e di
trasporto per le quali *la guida rilasciata dalla ICC a cadenza decennale* è un punto di riferimento necessario.

In essa si definiscono in modo chiaro **obblighi, costi e rischi** di venditore e acquirente, e rappresentano una base comune che evita fraintendimenti e problemi nelle spedizioni.

La scelta della *condizione di trasporto, o Incoterms* che dir si voglia, non è assolutamente di secondo piano e
necessita di un’attenta valutazione non solo delle spese da sostenere ma anche, e oserei dire soprattutto,
degli obblighi di venditore e acquirente.

Accanto a ciò è necessario *raccogliere le giuste informazioni* sul paese di destinazione per poter valutare quali condizioni eventualmente sono applicabili o meno. Un esempio concreto potrebbe essere, per i mercati da noi principalmente serviti, la consuetudine di trasporti **EX WORKS** per la Tunisia o il fatto che in Algeria tale condizione sia del tutto proibita.

Lo scopo di questa piccola *guida di sopravvivenza* non vuole essere quella di interpretare gli aspetti piú complessi, che sono certamente presenti e richiedono una dimestichezza con le normative doganali e le condizioni di trasporto per essere affrontati, ma *raccogliere e riassumere le informazioni utili* alle figure coinvolte nella transazione commerciale, che sono poi le domande tipiche che ci pongono i nostri nuovi clienti.

---

<h2 id="qualche"> Qualche dritta preliminare</h2>

Il dato fondamentale di cui tenere conto è che *condizioni di trasporto e scelta del
trasportatore* o spedizioniere incaricato vanno di pari passo.
Questo significa che *colui che paga il trasporto ha la facoltà di designare chi si occuperà della merce* fino alla destinazione di consegna.

Altro aspetto fondamentale: l’Incoterm deve essere sempre **completo di luogo** (es.: _FCA Torino_, _FOB Genova_, _CFR Algeri_).

Infine una variabile che deve essere tenuta in considerazione è la *condizione di pagamento* scelta per la
merce. Dove parliamo di un vincolo come *CASH AGAINST DOCUMENTS* o *LETTERA DI CREDITO* è verosimile
che la Banca che negozierà gli stessi vi segnali *la necessità che l’Esportatore prenda in carico la spesa di
trasporto*. E’ *consigliabile ma non tassativo* dal momento che non sempre la teoria si confà totalmente alla
realtà e la negoziazione commerciale è e resta sempre la regina del commercio.

---

    <h2 id="condizioni"> Le condizioni più utilizzate: cosa deve fare il venditore?</h2>

### EXW – Ex Works / Franco Fabbrica

La corretta indicazione è **EXW + luogo di consegna convenuto (Incoterms 2020)** e può essere utilizzata indipendentemente dal metodo di trasporto (terra, mare, aereo, ecc.).

Il venditore effettua la consegna al compratore quando **mette la merce a disposizione nel luogo concordato**. Questo può essere:
<ul>
<li> La **fabbrica** del venditore</li> 
<li> Un **magazzino** del venditore</li>
<li> Un **magazzino terzo** situato in una località diversa dall’indirizzo del venditore</li>
</ul>

Anche se talvolta può sembrare anacronistico, **EXW non obbliga il venditore** a:
<ul>
<li> Caricare la merce sul mezzo del compratore</li>
<li> Effettuare lo **sdoganamento all’esportazione**</li>
</ul>

Il venditore ha tuttavia l’obbligo di fornire:

<ul>
<li> La **merce** e i **documenti richiesti** (fattura commerciale e quanto previsto dal contratto),</li>
<li> Tutte le **informazioni necessarie** affinché il compratore possa organizzare correttamente il trasporto.</li>
</ul>


---

### FCA – Free Carrier / Franco Vettore


La corretta indicazione è **FCA + luogo di consegna convenuto (Incoterms 2020)** e può essere utilizzata a prescindere dal modo di trasporto (terra, mare, aereo, ecc.).

Il venditore adempie alla consegna affidando la merce al compratore in uno dei modi seguenti:

<ul>
<li>il luogo di consegna convenuto corrisponde ai locali del venditore</li>
<li>la merce è caricata sul mezzo di trasporto organizzato dal compratore</li>
</ul>


Se il luogo di consegna non corrisponde ai locali del venditore, la merce si considera consegnata quando:

<ul>
  <li>è stata caricata sul mezzo di trasporto del venditore,</li>
  <li>raggiunge il luogo di consegna convenuto (es. magazzino dello spedizioniere designato) ed è pronta per essere scaricata,</li>
  <li>oppure quando è messa a disposizione del vettore o di altro soggetto designato dal compratore.</li>
</ul>


Il venditore ha l’obbligo di fornire merce e documenti (fattura commerciale e quanto previsto dal contratto).  
Se necessario, pur non essendone obbligato, può anche provvedere allo **sdoganamento all’esportazione**.


---

### FOB – Franco a Bordo

Bisogna innanzitutto ricordarsi che la dicitura **FOB** deve essere sempre seguita dal **porto di imbarco convenuto (Incoterms 2020)**.  
Questa regola deve essere utilizzata esclusivamente per il **trasporto marittimo** o per **vie d’acqua interne**, quando le parti concordano che la merce venga messa **a bordo di una nave**.

Il venditore effettua quindi la consegna della merce al compratore **a bordo della nave designata** dal compratore nel porto stabilito.  

Qualora sia prevista un’operazione doganale di esportazione, il venditore deve, sostenendone le spese, occuparsi di tutte le formalità doganali e fornire la documentazione necessaria.

---

### CFR – Costo e Nolo

Anche in questo caso la dicitura **CFR** deve essere completata con il **porto di destinazione convenuto (Incoterms 2020)**.

Così come per FOB, questa condizione viene utilizzata esclusivamente per il **trasporto marittimo** o per **vie d’acqua interne**.

Se è richiesta un’operazione doganale di esportazione, essa sarà a carico del venditore, che dovrà quindi provvedere alle formalità ed alla documentazione necessaria.

---

<h2 id="pro-tip"> Pro-tip pratico</h2>
Le condizioni presentate sono quelle più frequenti nelle spedizioni internazionali
verso i principali paesi del Mediterraneo. Naturalmente, esistono anche altre rese
Incoterms® 2020 (DAP, DPU, CIF, CIP, ecc.) che possono essere valutate **caso per
caso** insieme al trasportatore o allo spedizioniere incaricato.

---

<h2 id="conclusione"> Conclusione</h2>
Gli Incoterms sono uno strumento prezioso per evitare equivoci e definire in modo
chiaro chi fa cosa, chi paga cosa e quando avviene il passaggio del rischio. Una
scelta corretta, coordinata con il trasportatore e con il metodo di pagamento, può
evitare problemi doganali, ritardi e costi inattesi.

**Hai dubbi sulla resa più adatta al tuo caso?**  
Contattaci: possiamo analizzare insieme spedizione, destinazione e documentazione per consigliarti la **condizione Incoterms più sicura ed efficace**.

---

### Crediti e responsabilità

Le informazioni presentate sono a carattere divulgativo e non sostituiscono lo studio completo degli **Incoterms® 2020** e delle normative doganali del Paese destinatario. Per casi complessi o spedizioni speciali, è sempre raccomandata una consulenza dedicata.
